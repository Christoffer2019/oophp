---
---
Redovisning kmom02
=========================

*Uppdaterad 3 maj av Christoffer Lymalm*

### Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?

I modellering med UML visas koden på ett strukturerat och tydligt sätt samt att man snabbt kan bilda sig en uppfattning av kodens uppbyggnad. Det tar dock relativt lång tid att skapa ett UML-diagram. Under arbete med projekt förändras koden förmodligen flera gånger, vilket resulterar i tidskrävande uppdateringar. 

I phpDocumentor visas koden på ett strukturerat sätt, men det är svårare att få en helhetsbild av koden eftersom man inte kan se alla kodkonstruktioner samtidigt om det är mycket kod. PhpDocumentor är användbart om man snabbt vill dokumentera koden med exempelvis konceptet make doc i terminalen, men om man vill skapa en överblick av kodstrukturen innan man börjar programmera i ett projekt, är det bättre att använda modellering med UML.

### Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?

När jag integrerade spelet Guess my Number i ramverket, behövde jag inte ändra koden så mycket då jag hade en väl fungerande grundstruktur. Jag gjorde endast små förändringar för styling och delade upp koden i olika filer och routers. Min strategi var att använda sessionen så mycket som möjligt, istället för att lagra data i variabler som sedan sparas i sessionen, vilket bidrar till DRY kod. Det uppstod flera problem när jag försökte integrera spelet i ramverket; jag förstod inte hur namespace och routerna fungerade samt varifrån data från formuläret skulle hanteras. Men dessa problem löste jag genom mycket felsökning via debug.php samt kursens forum.

### Hur känns det att skriva kod utanför och inuti ramverket, ser du fördelar och nackdelar med de olika sätten?

Jag tycker att det är svårare att skriva kod innanför ramverket, det tar lite tid att sätta sig in i hur ramverket fungerar. Det är många filer och mappar, så det kan kännas förvirrande och svårt att veta vilka filer man behöver ändra. Fördelen är att koden blir enklare i de filer man arbetar i, eftersom de använder ramverkets funktioner.

Om man skriver koden utanför ramverket, behöver man skriva mycket mer kod, men sparar tid då man inte behöver sätta sig in i ramverkets struktur.

### Vilken är din TIL för detta kmom?

I det här kursmomentet lärde jag mig hur jag integrerar kod i ramverket. Ibland var det svårt att förstå hur ramverket fungerar, men då hjälpte det att felsöka och läsa i kursforumet.
