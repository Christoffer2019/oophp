---
---
Redovisning kmom03
=========================

*Uppdaterad 21 november av Christoffer Lymalm*

### Har du tidigare erfarenheter av att skriva kod som testar annan kod?

I kursen Algoritmer och datastrukturer med objektorienterad Python lärde jag mig att utveckla enhetstester.

### Hur ser du på begreppen enhetstestning och “att skriva testbar kod”?

Jag anser att enhetstestning är en mycket bra strategi till att testa klasser och metoder, då varje testmetod exekveras oberoende av diverse testmetoder samt att det är enkelt att göra refactoring då det tydligt visar eventuella fel. Utvecklare kan undersöka testernas kodtäckning med verktygen PHPUnit respektive Xdebug. För att utveckla enklare enhetstester, bör utvecklare skapa testbar kod, dvs skapa små klasser och metoder med tydlig struktur.

### Förklara kort begreppen white/grey/black box testing samt positiva och negativa tester, med dina egna ord.

Testmetoderna white/grey/black box testing innebär att koden testas från olika perspektiv på applikationen; white – internt, grey – delvis internt samt black – externt perspektiv. Tester som testar förväntade resultat är positiva, till exempel när användaren skriver ett giltigt tecken i ett formulär. Tester som testar oväntade resultat är negativa, t ex när användaren skriver ett ogiltigt tecken i ett formulär.

### Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?

Ambitionen för Tärningsspel 100 var att skapa klasser och metoder med tydlig struktur. Fokus riktades mot att placera så mycket som möjligt av spelets logiska beräkningar i klasserna. Det skapades fyra klasser: Dice som föreställer en tärning, DiceGraphic som föreställer en grafisk representation av en tärning, Player som föreställer en spelare (användaren), Robot som föreställer datorspelaren samt FirstRound som föreställer alla spelares tärningskast och jämför värdena för att bestämma vem som ska starta spelet.

När klasserna hade utvecklats, skapades spelets vyer och kontroller. Kontrollerna hanterar data i POST och SESSION samt hanterar viss spellogik.

Under utvecklingen av spelet fanns det ett antal problem; bland annat hur beräkningar skulle utformas för att kontrollera vems tur det är och byta spelare automatiskt samt hur datorspelarens spelrunda skulle visas och hur olika beslut skulle tas baserat på algoritmer. Strategin för att lösa problemen bestod i att bryta ned dem i mindre delar och regelbundet testspela för att hitta eventuella buggar.

Förutom tydlig och strukturerad kod, riktades fokus även mot spelets UX (user experience) genom att låta användaren skriva sitt spelarnamn och välja antal tärningar per spelrunda, ha ett tydligt, minimalistiskt och snyggt gränssnitt samt basera datorspelarens svårighetsgrad baserat på algoritmer vilka tar hänsyn till sannolikheten att få en etta i nästa tärningskast, skillnaden mellan spelarnas totalpoäng samt slumpen.

### Hur väl lyckades du testa tärningsspelet 100?

Enligt verktygen PHPUnit och Xdebug är kodtäckningen för enhetstesterna ca 99% av raderna.

### Vilken är din TIL för detta kmom?

Uppgiften Tärningsspel 100 innebar en stor utmaning, främst i utformningen av logiska beräkningar i sidkontrollerna samt vyerna. Mycket tid tillbringades i problemlösning och felsökning. Jag har lärt mig att inte ge upp, även när ett problem känns omöjligt att lösa.
