---
---
Redovisning kmom01
=========================

*Uppdaterad 18 april av Christoffer Lymalm*

### Har du tidigare kunskaper (eller förutfattade meningar) i objektorienterad programmering i PHP eller något annat språk?

Jag lärde mig objektorienterad Python i kursen Algoritmer och datastrukturer med objektorienterad Python.

### Hur gick det att komma in i PHP och programmering med objekt och klasser?

Det var lätt att programmera i objektorienterad PHP, då tidigare kunskaper hjälpte mig mycket.

### Hur gick det att utföra uppgiften “Gissa numret”?

Uppgiften gissa numret var mycket svår, speciellt hanteringen av sessionen.

### Vilken taktik valde du för att lagra spelet i sessionen?

När ett nytt Guess objekt skapas, sparas detta i sessionen så att attribut och metoder i Guess klassen är tillgängliga under spelets gång. I form_process.php sparas data från POST till sessionen för det senast gissade numret och om någon av knapparna guess, reset och cheat trycktes. När spelet är slut, sparas spelets status i $_SESSION[”finishedGame”], vilket används för att förhindra att användaren klickar på knapparna cheat och guess. För att kontrollera om ett nytt Guess objekt ska skapas, ska spelaren ha tryckt på knappen reset eller så är $_SESSION[”newGame”] null. Både $_SESSION[”finishedGame”] och $_SESSION[”newGame”] ändrar värde när ett nytt spel startas.

### Gick det bra att komma igång med Git och GitHub, du gjorde ungefär samma i design-kursen?

Det var lätt att använda Git och GitHub då jag använde dessa i kursen Teknisk webbdesign och användbarhet.

### Har du några inledande reflektioner kring me-sidan och dess struktur, känner du igen dig från design-kursen?

När jag arbetade med me-sidan i kursen Teknisk webbdesign och användbarhet var det svårt att förstå strukturen och veta vilka filer jag behövde ändra. I den här kursen känns det lättare; strukturen liknar tidigare kurs.

### Vilken är din TIL för detta kmom?

Jag lärde mig mycket i det här kursmomentet. Det var bra att jag kunde repetera mina kunskaper i LESS, Markdown och typografi med mera från kursen Teknisk webbdesign och användbarhet. Uppgiften gissa numret var mycket bra träning i klasser, objekt och session. Tidigare kände jag mig osäker på hur sessionen fungerar. Min strategi var att förstöra sessionen när spelet var slut och sedan starta den och skapa ett nytt Guess objekt, men det resulterade i problem, så jag löste det genom att ändra data i sessionen istället.